'''Ogedengbe of Ilesa''' (1822-Liyasun  29, 1910 ji ''Òrìṣàráyíbí Ògúndàmọlá'' bo ka sọ yin yinyọnẹn di ''Sàráíbí Agbógungbọ́rọ̀'', ''Ògèdèngbé Agbógungbọrọ̀'', kavi ''Ògèdèngbé Agbógun Gbórò'' wẹ yin nukọntọ podọ áwhangan to ayọnugbeji apadewhe oto egbezangbe [[Naijilia|Naijilia]] tọn bo sẹn taidi Seriki (commander-in-chief) to áwhan Kiriji whenu ( 1877-1893) sọta  [[Ibadan|Ibadan]].

Hosọ
1	Gbẹzan bẹjẹeji tọn
2	Gbẹzan àwhanfuntọ tọn
3	Gbẹzan nukọnmẹ tọn
4	Nuhe gando hosọ lẹ
5	Asisa

==Gbẹzan bẹjẹeji tọn==
''Òrìṣàráyíbí Ògúndàmọlá'' yin jiji na Apasan Borijiwa  podo Falupo po to oto pẹvi de mẹ to Atorin sẹpọ Ilesha to Avivọsun kavi zósun to owhe 1822. Sọgbe hẹ aṣa bokotọnọ lẹ tọn, bokọnọ de dọ dọdai to 1822 dọ ovisunsi de na yin jiji to "oguzangbe" bo na sọ hun nukun ọmẹ Ijesha lẹ tọn sọn huhlọn otogbo devo lẹ tọn glọ. Onọ etọn basi matintọ to whenuena e to yin jiji. Ogendegbe yin jiji sepọ hunwhẹ ogu whenu tọn ehe nọ yin bibasi to Avivọsun kavi Zósun whenu.
Ogendegbe ṣokẹdẹ wẹ yin ovisunsi he yin jiji to azan lọ gbe. Mẹjitọ etọn lẹ yin vodunsẹntọ.
Yinkọ etọn tintan he yin Òrìṣàráyíbí Ògúndamọlá zẹmẹdo vodun wẹ basi ehe ( ovi lọ ) nado yin jiji.
Orisa to yinkọmẹ nọ saba yin glido yinkọ "Òrìṣàlá," ehe yin yinkọ vodun Obatala tọn podọ to alọ devo mẹ, e sogan zẹmẹdo dọ " Obatala wẹ basi ovi lọ nado yin jiji. " Ògúndàmọlá zẹmẹdo Ogu yidọgọna adọkun. Onọ etọn wa sọn otoho Antorin tọn mẹ he ovi lọ yin jiji do bọ otó etọn wa sọn oto pẹvi Oke-Orisa tọn mẹ he sẹpọ otoho Ilesha tọn.  E yin nina tẹnmẹyinkọ lọ Ogedengbe to whenuena e gbẹpo to pẹvi yinkọ ayọgbe tọn he yin dide sọn avunṣa he etọn go he bẹ nado nọ ze kẹntọ lẹ do aga sọn ota etọn ji. E yin nina yinkọ devo to nukọnmẹ Agbógungbọrọ̀ to whenuena ojlẹ etọn godo to áwhan mẹ ehe zẹmẹdo "mẹhe yinwanna áwhan na hunwhẹ".

==Gbẹzan àwhanfuntọ tọn==
To owhe 1864, e yin wiwle to whenuena e to avùnlọyi na Ilara-Mokin  sọta [[Ibadan|Ibadan]]. E họ̀ngán to whenue e ko mọ oplọn yi godo sọn awhanfuntọ [[Ibadan|Ibadan]] tọn Bada Aki-Iko si bo sọ yin wiwle devo to awhàn Igbajo whenu to 1897 sigba e sọ họ̀ngán. Nujijọ awe lẹ plọn ẹn gando awhànfunfun go. To whenuena nukọntọ de he nọ yin Okanle Ariysasunla tun aṣli awhànfuntọ lẹ tọn na [[Ibadan|Ibadan]],  Ogedengbe bẹ awhànfuntọ etọn lẹ nado yan ẹn sọn Ilesha bo gbọnmọdali lẹzun mẹgángán de. To 1878, Ogedengbe tọ́nawhàn Idoani. E gbà  Idaoni bo  lekọ do Itaogbolu to  owhe 1879 to whenuena susu to awhánfuntọ etọn lẹ mẹ ko basi matintọ godo to awhángbenu.
To whenuena awhán Kiriji bẹjẹeji, awhánfuntọ Ekiti-Parapo confederacy yin didoai to 1878 nado yin nukọntọ to awhán lọ mẹ sọta [[Ibadan|Ibadan]]. Ogendengbe ko gbawhe do toho Igbara-oke mẹ  bo linlẹn nado zingbejizọnlin yi ahọluduta Benin tọn mẹ to 1878.  Ogendengbe jo gbejizọnlin etọn yi ahọluduta Benin tọn lọ do nado deanana awhánfuntọ lẹ dile e yin obiọ awhángan lẹ tọn do mahopọna awuwhiwhle etọn to bẹjẹeji. To whenue Ogendegbe jẹ awhánfuntọ lẹ sin pamẹ ye dọnudoe podo awuyaya po gigopanamẹ po  bọ ahọvi Fabunmi jo ogantẹn na Ogendengbe  sọn ojlo mẹ wa. To awhán lọ whenu, e gọalọ nado hẹn
tundote wa na  ayọnu agewaji-whèzẹtẹn tọn wa na  ayọnu agewaji-whèzẹtẹn tọn lẹ sọn huhlọn [[Ibadan|Ibadan]] tọn si. To gbekọndopọ 1886 tọn godo e lẹkọ yi oto pẹvi Imesi tọn mẹ podo awhánfuntọ etọn lẹ po kakajẹ whenuena awhán jọ to [[Ibadan|Ibadan]] podo Ilorin po ṣẹnṣẹn to 1893. Awhánfuntọ etọn lẹ bẹ sinsén ogle tọn lẹ podo tovi lẹ po ehe zọn bo nukọntọ awhántọ lẹ tọn Robert Lister Bower awhánfuntọ Britain  tọn gbẹnu na ye yedọ mẹhe sẹn taidi otovi [[Ibadan|Ibadan]] tọn podo ogan tonudọtọ na togbogodo [[Awọnlin|Awọnlin]] tọn.
To 1894, nukọntọ awhántọ lẹ tọn Bower wle Ogendengbe  bo ze yi ganpamẹ to [[Ibadan|Ibadan]].
To whenuena togan Ilesha tọn lẹ hòma gando lẹdo gannpa lọ tọn, e yin zize sẹ sọyi Iwo. To wedide dopọ godo, ayimatẹn togbogodo Britain to [[Awọnlin|Awọnlin]] Gilbert Thomas Carter tun Ogendengbe dote to whenuena Owa of Ilesa Fredrick Kúmókụn Adédeji Haastrup su akuẹ he sọha etọn yi 6,000 pounds na tundote etọn.

==Gbẹzan nukọn tọn==
To  1898, Ogendengbe yin nina tẹnmẹyinkọ lọ Obanla kavi Obala he zẹmẹdo " Ahọlu huhlọnnọ" nado pagigona ẹn na azọn etọn to awhán Kiriji tọn whenu ehe e ko gbẹ whlasusu nado yin Owa Obokun, kavi ahọlu, Ilesha tọn. E basi matintọ to Liyasun 29, 1910 podo owhe 88 po. Ovi etọn jẹ gandu  ji taidi Obala Ilesha tọn podọ kunkan etọn lẹ wẹ to gandu taidi Obala podo Alatorin po kavi ahọlu Alatorin to todaho etọn mẹ. Gandudu otogodo [[Naijilia|Naijilia]] tọn basi ojlẹmọ de bo nọ ylọẹ dọ opo Ogendegbe tọn to 1934 nado basi gbangba to họ̀nmẹ Owa tọn. Fidelẹ to egbezangbe Ilesha nọ yin yiylọ to yinkọ etọn mẹ taidi Ogedengbe Memorial School.


==Nuhe gando hosọ lẹ==
1^ "Ogedengbe: The Legendary African Warrior".
2^ Adeniji 1998, p. 173.
3^ Jump up to:a b c Adeniji 1998, p. 174.
4^ "Ogedengbe: The Legendary African Warrior".
5^ "Ogedengbe: The Legendary African Warrior".
6^ Akinyẹle & Morgan 1900, p. 12.
7^ Jump up to:a b c d Adeniji 1998, p. 175.
8^ Akintoye 1971, p. 110-131.
9^ Jump up to:a b Adeniji 1998, p. 176.
10^ Jump up to:a b c d Adeniji 1998, p. 177.
11^ Peel & Morgan 2003, p. 35.
12^ "Ogedengbe: The Legendary African Warrior".
13^ Jump up to:a b c Adeniji 1998, p. 178.

==Asisa==
*Akinyẹle, Isaac Babalola; Morgan, Kẹmi (1900). Akinyẹle's Outline History of Ibadan. Vol. 3. Caxton Press (West Africa).
*Adeniji, B. F. (1998). "Ogedengbe: An Ijesha warrior in the 19th century". In Akinjogbin, Adeagbo;
Akinjogbin, I. A. (eds.). War and Peace in Yorubaland, 1793–1893. Nigeria: Heinemann Educational Books. pp. 173–180. ISBN 9789781294976. OCLC 47727947.
*Peel, John David Yeadon; Morgan, Kẹmi (2003). Religious Encounter and the Making of the Yoruba. Vol. 3. Indiana University Press.
==Alọdlẹndonu lẹ==
