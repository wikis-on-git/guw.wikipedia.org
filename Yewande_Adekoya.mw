'''Yewande Adekoya ''' (mẹhe yin jiji to azan kotọ Alunlunsun tọn to 1984) yin aihundatọ Televiziọn ji tọn de podọ tòvi Naijilia tọn de wẹ e yin, e sọ yín mẹde he nọ wleawuna aihundida lẹ, podọ bo sọ nọ deanana lehe aihundida de na yi do, podọ azọ́n etọn wẹ nado dè aihun lẹ tọ́n.

==Ovu whenu po wepinplọn etọn po==
Yewande yin jiji to Awọnlin ṣigba mẹjitọ etọn lẹ wa sọn Ososa Ijẹbu to Ayimatẹn Ogun tọn mẹ he tin tò wheyihọwaji Naijilia tọn. E yi wehọmẹ bẹjẹẹji tọn etọn to ''Bright Star Nursery and Primary School''. Enẹgodo, e zindonukọn yí wehọmẹ daho ''Bright Star Comprehensive High School''. E yi gbedewema etọn to azọn ''Mass Communication'' tọn mẹ to wehọmẹ daho ''Babcock University'' tọn. Yéwándé Adekoya ko wlealọ bo sọ jivi lẹ. 

==Azọn etọn lẹ==
Yewande Adekoya bẹ azọn aihundida tọn etọn jẹeji to 2002 po  azọnwhe ''Alphabash Music And Theatre Group'' tọn po. E basi kandai aihundida etọn tintan tọn bosọ deè tọn to 2006 bo ylọ ẹ dọ ''Life Secret''. E ko deanana aihun Naijilia tọn susu bo sọ de ye tọ́n, dopo to ye mẹ wẹ ''Omo Elemosho'', yèdọ aihun de he e detọn to 2012 he mẹ Bimbo Oshin, Muyiwa Ademola po Yomi Fash-Lanso po sọawuhia te. Aihun lọ dọn ayidonugo mẹsusu tọn.
E he zọn bọ e mọ pipa po nunina susu po yí. Di apajlẹ, to 2014 e mọ pipa yí dọ ewọ wẹ yin "aihundatọ yọyọ he yọn azọn hugan" to aihundida Ayọnu lẹ tọn mẹ, e mọ pipa ehe yí to ''2014 City People Entertainment Awards''. To owhe dopolọ mẹ, ada he e yiwa to aihun lọ ''Kudi Klepto'' mẹ sọ zọn bọ e sọ mọ pipa dopolọ yi whladopo dogọ to ''2014 Best of Nollywood Awards''. Aihun etọn devo he e ylọ dọ ''Kurukuru'' lọsu dọn ayidonugo mẹsusu tọn bọ to ''2016 ACIA ceremony'', e mọ pípa devo yi taidi aihundatọ he yọn hugan. To 2017 aihun etọn ''Iyawo Adedigba'' mọ pipa yi di aihun he yọn hugan to owhe lọ blebu mẹ. 

==Aihun he mẹ e sọawuhia te lẹ==
:Life Secrets 1 (2006)
:Life Secrets 2 (2007)
:Igbo Dudu (2009)
:Omo Elemosho (2012)
:Kudi Klepto (2013)
:Emere (2014)
:Kurukuru (2015)
:The Sacrifice (2016)
:Tamara (2016)
:Ayanmo (2016)
:Ota Ile (2016)
:Once Upon a Time (2016)
:Iyawo Adedigba (2017)
:Fadaka (2018)
:Belladonna (2018)
:Odun Ibole (2018)
:Ewatomi (2018)
:Omo Aniibire (2019)

==Ohia yẹyidogonamẹ tọn he mọyi lẹ==

==Alọdlẹndonu lẹ==

[[Adà:Otàn Gbẹzan tọn]]
[[en:Yewande Adekoya]]
