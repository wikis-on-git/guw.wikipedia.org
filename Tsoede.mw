'''Tsoede''' , he sọ yin yinyọnẹn taidi '''Tsudi''', '''Tsade''' kavi '''Edegi''' kavi '''Ichado''' to Igalagbe mẹ, yin nukọntọ aflikanu de. Ewọ wẹ yin omẹ tintan he kọ̀n [[Nupenu lẹ]] dopọ bosọ nọ yin pinpọnhlan di '''Etsu Nupe''' tintan, he yin ahọlu ahọluduta Nupe tọn, he yin otò de he tin to ṣẹnsẹn na tọ̀sisa Niger po Kanuna po tọn, he wá yin yinyọnẹn taidi ṣẹnsẹn otò [[Naijilia]] egbezangbe tọn.  

Otọ́ etọn wẹ ahọvi otò Igala tọn, podọ onọ̀ etọn yin awhli [[Nupenu lẹ|Nupenu]] de. E yin pinplọ́nwhẹ́n to omẹ̀ Nupe tọn lẹ ṣẹnsẹn. Omẹ Igala tọn lẹ nọ biọ to omẹ Nupe tọn lẹ nado na yé kanlinmọ lẹ whẹwhẹ̀, podọ Tsoede yin sisẹdo tatọ́-tẹnnọ̀ Igala tọn he yin [[Idah]] taidi kanlinmọ. To finẹ, e wá yin ayidego gbọn otọ́ etọn dali, mẹhe ko lẹzun Ahọlu (Attah) to whenẹnu, podọ otọ́ etọn kẹalọyii nado wá nọ họnmẹ Ahọlu tọn. 

E wá sawhé do Nupeko, fie e hù ogán he tin to finẹ te, mẹhe yin tavẹ etọn, enẹgodo e lẹ́ ede zun ogán.
E dọn Nupenu lẹpo dopọ bo dè yé ṣe sọn alọ Igalanu lẹ tọn mẹ, podọ na ewọ wẹ yin ahọlu (Etsu Nupe tọn), e do ahọluduta Nupe tọn ai.

Tsoede yin pipa na azọ́n yinyọnẹn etọn to anazọ́n gànvẹẹ kinkọ̀n tọn mẹ podọ na tọjihun bibasi na Nupenu lẹ. 

E kú to awhàngbenu to 1591 to lẹdo he ma yin yinyọnẹn de mẹ. 

== Alọdlẹndonu lẹ ==

[[Adà:Otàn Gbẹzan tọn]]
[[en:Tsoede]]
