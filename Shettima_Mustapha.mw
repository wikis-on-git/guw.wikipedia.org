'''Shettima Mustapha''' OFR (he ye ji to azan koatọnnukundopotọ osun wodopotọ owhe 1939  tọn) yin wesetọ dé po tonudọtọ dé po, e sọ yin ovijiji otodaho [[Naijilia]] tọn. E wazọn taidi Mínísítà na tito glelilẹ ton sọn owhe 1990 kakajẹ owhe 1992. To 2007 yé dee nado yin Mínísítà na tito hihọ tọn to gandudu Yar'adua glọ. To owhe 2010 mẹ wẹ Shettima jo azọn Mínísítà dó to whenuena [[Goodluck Jonathan]] vọ vọjlado basina gandudu etọn.

==Bẹjẹeji gbẹzan etọn tọn==
Shettima Mustapha wẹ yé ji dó fihe nọ yin Aimatẹn [[Yobe]] tọn tosin to owhe he mi dọ dó àga. Wehọmẹ Borno Middle tọn he tin to  [[Maiduguri]] wẹ e yi bẹsọn owhe 1946 jẹ 1952. E wazọn taidi Medical Field Assistance to Aimatẹn [[Kano]] tọn mẹ to owhe 1955 je 1956. e sọ wazọn to ''Borno Native Administration'' sọn  owhe 1954 yi 1964. Enẹgodo wẹ e sọ wazọn jẹ Azọnwhe Ladio tọn po to [[Kaduna]] sọn owhe 1965 jẹ 1967. To whenuena Shettima dó owhe koatọnnukunatọntọ to owhe 1967 tọn mẹ wẹ yé dèe taidi weplọnmẹtọ dé to wehọmẹ Alavọ tọn Ahmadu Bello University. Enẹgodo e sọ yi wehọmẹ bo yí gbedewema bo sọ wa wazọn taidi Dodinnanutọ dé gándo glelilẹ go. Enẹgodo  e sọ yi wehọmẹ wunmẹ wunmẹ devo lẹ,bo yí gbedewema susu devo lẹ ga. 

==Tozọn he e wa lẹ==
Shettima Mustapha wẹ yín kọmisọna to Aimatẹn Borno tọn mẹ to togan Mohammed Goni glọ. Enẹgodo wẹ e wa yin dide nado yin  awetọ na mẹhe na dù togan Aimatẹn lọ tọn to ọgbẹ Nigeria People's Party glọ to owhe 1983 Amọ  Shehu Shagari wẹ dù to ovo lọ ji to whelọnu. Enẹgodo Awhangan Muhammadu Buhari yi gan gannugannu bo ze Shettima dó ganmẹ bọ to whenuena e tọn e lẹkọ bo yí bẹ azọn mẹplọntọ tọn etọn jẹeji.

==Devizọnwatọ (Mínísítà) to Yar'adua glọ==
Togbogan togbo [[Naijilia]] tọn he yin  Umaru
Yar'adua wẹ wa dé Shettima taidi Mínísítà na whẹho hihọ tọn na otò lọ. Enẹgodo e sọ gbẹ yin Mínísítà na Interior to owhe 2008 tọn mẹ bọ [[Godwin Abbe]]wa yi otẹn etọn.

==Alọdlẹndonu lẹ==

[[Adà:Naijilia]]
[[Adà:Otàn Gbẹzan tọn]]
[[en:Shettima Mustapha]]
[[yo:Shettima Mustapha]]
[[ha:Shettima Mustapha]]
