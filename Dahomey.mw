'''Ahọluduta Dahomey''' tọn (/dəˈhoʊmi/) yin ahọluduta Whèyihọ-waji Aflika tọn de dai to ṣẹnṣẹn [[Benin]] egbezangbe tọn bo nọ̀ aimẹ sọn nudi 1600 kakajẹ 1904.

Dahomey jideji to lẹdo he yiaga bo to flala ''(Plateau)'' Abomey tọn mẹ to Fọnnu lẹ ṣẹnṣẹn to gblagbla bẹjẹeji owhe kanweko 17tọ tọn bo wa lẹzun akọta huhlọ́nnọ agbegbe lọ tọn de to gblagbla owhe kanweko 18tọ tọn whenu gbọn duduto awhàn he yé fùn sọta akọta tangan he to lẹdo he sẹpọ Ohù Atlantik tọn lẹ ji.
Na nue du suhugan owhe kanweko 18tọ po 19tọ po tọn lẹ, Ahọluduta Dahomey tọn yin agbegbe tangan de, ehe to godo mẹ wa doalọtena tito tokuẹ susu na Ahọluigba [[Oyo]] tọn tọn. Jonọ̀ he wa sọn Europe basi kandai he gbloada lẹ gando ahọluduta lọ go bọ e lẹzun dopo to akọta [[Aflika]] tọn he omẹ Europe tọn lẹ jẹakọ̀ hẹ hugan lẹ mẹ.
