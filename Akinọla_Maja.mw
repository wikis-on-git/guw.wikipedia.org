[[Wepo:Dr Akinola Maja.jpg|thumb|Akinola Maja]]
Mẹtogantẹnmẹ '''Akiọnla Maja''' M.D yin amasinzọnwatọ yovo tọn ovi jiji [[Naijilia]] tọn, ajọwatọ homẹdagbenọ po tonudọtọ po ogan ogbẹ Jọja Naijilia tọn lẹ tọn                                                (''Nigeria Youth Movement'') sọn owhe 1944 jẹ 1957. Enẹgodo e sọ yin ogan na oduduwavi lẹ to 1953. 
E du ogan ''baba Eko tọn Awanu kotọ Orile Ijaye'' tọn di Azọnyọnẹntọ Amasinzọnwatọ. Maja plọn we to 1918 to Wehọmẹ Alavọ Edinburgh tọn. E nọte to yovotomẹ na owhe atọn whẹpo do gọwa Naijilia to 1921. E wazọn pẹẹde po ahọlu mẹhẹnsẹntọ lẹ po whẹpo dó yi hun dotowhe  etọn titi. Akinọla  Maja wẹ ye ji to Sope Akinọla Pearce, oyin otọ etọn tọn nọ yin James Adaramaja, Atinpatọ wẹ otọ etọn. Onọ etọn yin bledi satọ. Aliklan Breadfruit tọn wẹ yé nọnọ to Awọnlin, yé dó yinkọ ehe na Aliklan lọ na  àjọ he onọ etọn nọ wa wutu. Hẹnnumẹ Pearce tọn lẹ wa sọn lẹdo Saro tọn mẹ, otọ Maja tọn zọn bọ ye yi Maja dọ e dona hiawe dandan nado penukundo hagbẹ whẹndo etọn tọn lẹpo go. Onọ etọn sẹ akuẹ whe nado dó e wehọmẹ to togodo ehe hẹn Maja jẹ Scotland. Nujijọ tintengbe de jọ to gbẹzan Maja tọn mẹ to owhe 1918 whenue yovo agbasa wewenọ lẹ gbẹwanaẹn na akọ he mẹ e wa sọn wutu. Maja tọnkọn hu ohà etọn lẹ to wepinplọn mẹ he zọn bọ e jẹ na nunina di mẹhe pegan hugan, bo jẹ na gbedewema yiyi dé to wehọmẹ lọ mẹ. E yin nupaṣamẹ na wehọmẹ vigbẹ etọn lẹ po jonọ he wa dla wehọmẹ lọ pọn po lẹ nado mọ dọ ovi Naijilia  tọn wẹ wadagbe hugan to owhe lọ ji. Na ṣiylọ yinkọ etọn tọn, ye hẹn Maja dote ma nado yi basi zepọn nado dohia dọ nugbonugbo ewọ wẹ jẹna nunina ehe nugbonugbo. Dile Maja doaiego dọ homẹvuu yin nado mẹwu wẹ ṣẹnṣẹn e magbe nado jo yinkọ jonọgbe otọ etọn tọn do bo San yinkọ otọ he ji otọ etọn tọn dogligo sọn Adaramaja dó Maja. Maja magbè dọ ovide to okun e tọn mẹ ma na do otọ yinkọ he ma yin Naijilia  tọn. Àṣà ehe wẹ hẹnnu Maja tọn sunnu to hihodo jẹ egbehe to whenu e gọ do Naijilia. To yovo whenu Maja wazọn pẹde to azọnwhe Ahọlu tọn na matindo na todido he azọn ehe na naẹn wutu. Maja Yi nado dó azọn etọn titi ayi to Awọnlin. 
To owhe 1957 Maja yin dopo to mẹhe dó Azọnwhe Akwẹ sẹdotẹn tọn ayi to Naijilia ''National Bank of Nigeria'' podo hagbẹ Devo lẹ po taidi T.A Doherty Olatunde Johnson po Harmzat Subair po. Azọnwhe ehe yin mẹwigbeji tọn he yọn  bo tindo kanṣiṣa he yọn po tonudọgbẹ ''Action Group'' po. To mẹhe do akwẹsẹdotẹn ehe ayi wẹ ye yìn sinsin dopọ hẹ ada jọja lẹ tọn je yé mọ yọọ dọ ''Nigeria National Youth Movement'' bo e do yindọ to godomẹ ye ze azọnwhe he nọ zin linlinwe jẹ gbonu he yin nulatọ na linlinwe ''Daily Service Newspaper''. Linlinwe Daily Service bẹ́ azọn di hoyidọtọ na ada jọja Naijilia lẹ tọn. To owhe ao he jẹnukọn na ada mẹdekannujẹ Naijilia tọn, Maja tindo kọdetọn dagbe to àjọ vovo lẹ bibasi mẹ. To bẹjẹeji owhe 1950 tọn Maja kọngbedopọ po sule Gbadamosi po nado do azọnwhe Ajọ caramic tọn de do Ìkòròdú. Maja sọ yin anadenanutọ azọnwhe ''National investment properties'' he tonudọgbẹ ''Action Group tọn'' do nọ mọ Akwẹ Zan na nujijla ovo tọn, Maja wlealọ hẹ mẹtogantẹmẹ Comfort Ọbasa Maja he yin viyọnnu Ahọvi Orisadipẹ Ọbasa. Mẹtogantẹmẹ Obasa Maja yin ''Erule Kuti'' Awọnlin tọn. ogantẹn ehe wẹ hẹn zun Ahọsí onọ to Awọnlin. Maja do ovi ẹnẹ, mẹjitọ Maja tọn lẹ nọ ''Gaba square'' petlezin aga awenọmẹ he yin tunkan to Naijilia. Todin nọtẹn yetọn yin fijọ̀fi to [[Awọnlin]] na otan etọn. Dotozọnwatọ Oladipo Maja he yin ovi etọn yin mẹhe he ye yọnẹn lẹdope podọ homẹdagbenọ dè wẹ ewọ. Apadewhe dotowhe etọn yin nukunzọnawiwa nado sọgan nọ wa nukunzọn na mẹhe nukun to yadona lẹ vọnu. Maja yin matintọ to 1976 to owhe kanwe e lan ṣinatọn.

==Alọdlẹndonu lẹ==

[[Adà:Otàn Gbẹzan tọn]]
[[en:Akinola Maja]]
[[yo:Akinola Maja]]
