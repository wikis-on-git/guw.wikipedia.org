'''Kelvin Ngozi Ikeduba'''  (yin jiji to azán ko-nukundopotọ Avivosun, owhe 1976 tọn) yín aihúndatọ [[Naijilia]] tọn de he mọ ajọ̀ Aihúndatọ Adà omẹ-awè-yiwatọ Hugan de tọn (''Best Cross Over Actor'') to Ajọ̀ Ogbẹ́ Aihúndida Ayọgbe Tọn (''Yoruba Movie Academy Awards'') 

==Bẹjẹeji gbẹzán etọn tọn==
Mahopọnna dọ Ikeduba yín Delta-nù dé, Ebute-Meta wẹ e yín jiji do to [[Ayimatẹn Awọnlin Tọn|Ayimatẹn Awọnlin tọn]] , enẹ wẹ Lẹdo Agéwaji-whèyihọ tọn de to togbó [[Naijilia]] tọn he bẹ omẹ he nọ dó [[Ayọnu lẹ|Ayọgbe]] lẹ hẹn podọ e wá sọn whẹ̀ndo omẹ ṣidopo tọn de mẹ-enẹwẹ oví sunnu awè, oví yọnnu awè, otọ́ po onọ̀ po, podọ uwọ wẹ yin oví mẹho. 
Ikeduba yin pinplọ́n whẹ́n sọn ovú to [[Ayimatẹn Awọnlin Tọn|Ayimatẹn Awọnlin tọn]] to Olokodana to [[Ebute-Metta]]. 

==Wepinplọn etọn==
Awọ̀nlin wẹ Ikeduba yì wehọmẹ dokọ tọn po wehọmẹ daho po te amọ na ojlo etọn nado mọ gbedewéma wehọmẹ alavọ tọn de yí wutu, e sẹtẹn jẹ todahó Benin tọn, lẹ̀do de he tin to agbegbe huwají tọn to [[Naijilia]], finẹ wẹ e wá basi obiọ nado biọ Wehọmẹ Alavọ tọn Benin tọn nado plọ́n Nulinlẹn Ahì Tọn ''(Economics)''.

==Nuhe e de nado wà==
To hókansèmẹ de whenu hẹ Linlinhọsa [[Naijilia]] tọn [[Vanguard]], Ikeduba dọ emi biọ Ogbẹ́ Aihúndida [[Naijilia]] tọn mẹ to owhè 2000 tọn. E basi zẹẹmẹ Aihúndagbẹ́ lọ mẹ bibiọ etọn tọn taidi kosọ de poun na 
to tintan whenu e jlo na hodo họntọn de yì fihe yé jlo na yi aihúndida dó kanji te wẹ ṣigba to whenue yé jẹ filọ e biọ dọ emi lọsu ni yi adà kleun de wà enẹgodo yé naẹn ada de to aihúndida devo mẹ nado wleawuna.
Nugopipe Ikeduba tọn nado dó bosọ mọnukunjẹ ogbè atọ̀n he nọ yín dido hugan to [[Naijilia]] lẹ mẹ ko yidogọna nukọnyiyi Aihúndida tọn etọn. Ikeduba bẹ azọ́n aihúndida tọn etọn jẹeji po glẹnsigbe pò hẹ Aihúndagbẹ́ [[Naijilia]] tọn [[Nollywood]] bosọ lìn biọ aihúndagbẹ́ Ayọgbe tọn mẹ to enẹgodo po alọgọ Femi Ogedengbe tọn po mẹhe do e hia Saheed Balogun bọ e dè adà de na ẹn nado wleawuna to filmu Ayọgbe tọn etọn he yin 'Ọmọ Alhaja' mẹ. 

To Aihúndagbẹ́ [[Naijilia]] tọn mẹ, Ikeduba yin yinyọnẹn taidi Dẹpẹ Zingidi nọ de na adà he e nọ yiwa lẹ wutu. 

==Ajọ̀ he e mọ̀ lẹ==

==Ogbè==
Ikeduba do nunina gbè sise tọn taun na e sọgan do Ogbè atọ̀n he nọ yin dido hugan to [[Naijilia ]] lẹ enẹwẹ Ayọgbe, Hausa-gbé po Ibo-gbe po gọna Glẹnsigbe he yin ogbè jọnùn [[Naijilia ]] tọn.

==Delẹ to filmu etọn lẹ mẹ==

Son of Mercy (2020)

Edo Decree 1440 (2018)

Igbeyawo Arúgbó (2010)

Owowunmi (2010)

Atunida Leyi (2009)

Esin Obinrin (2009)

Critical Truth (2008) taidi Emeka

Kiss The Dust (2008)taidi Baba Books

Laroda Ojo (2008)taidi Shola

Mafi Wonmi (2008)

My Darling Princess (2008)

Ghetto Queen (2007)

Ghetto Language (2006)

Last Dance (2006)
