[[Wepo:Algeria Sahara Desert Photo From Drone 5.jpg|thumb|Danfafa Sahara tọn]]
'''Danfafa Sahara tọn''', he tin to agewaji Aflika tọn, wẹ yín danfafa he klohugan to aigba blebu jí podọ ewọ sọ wẹ danfafa he hunmiọn hugan. Gbiblo danfafa Sahara tọn dlẹnkan gbọn oto susu mẹ podọ ehe bẹ oto lẹ taidi Morocco, Algeria, Tunisia, Libya, Egipti, Mauritania, Mali, Niger, Chad, po Sudan po hẹn. Susu fie e dlẹnkan gbọn lẹ tọn wẹ gbẹtọ ma nọ nọ, ṣigba mẹdelẹ penugo nado nọ ada he mẹ osin tin te lẹ. Danfafa Sahara tọn gblo sọ kilomita livi ṣinẹnẹ to ada etọn ẹnẹ lẹ dopodopo mẹ. To ojlẹ de mẹ wayi, danfafa ehe wa fa sọ mọ bọ jinukun lẹ sọgan wu to lẹdo etọn delẹ mẹ ṣigba to nukọnmẹ, e sọ vọ hu whladopodogọ. Danfafa Sahara tọn wẹ fie hunmiọn hugan to aigba blebu ji ṣigba e ma yín ewọ wẹ fie hú hugan. Danfafa he hú hugan wẹ danfafa "''Atacama''" tọn he tin to huwaji Amẹlika tọn.

== Ninọmẹ aimẹ tọn danfafa lọ tọn ==
Ninọmẹ aimẹ tọn sahara tọn yin dopo to dehe sin-ẹn hugan to aigba ji lẹ mẹ. Jikun vude wẹ nọ ja to lẹdo danfafa sahara tọn, jẹhon ahizi sọ nọ sọawuhia sọn ojlẹ de jẹ devo mẹ. To lẹdo danfafa lọ tọn delẹ ji, jikun sọgan nọ ma ja na nudi owhe dopo blebu. To alunlun whenu, hihla nọ su taun to okle. To avivọ-whẹnu, fifa nọ tin taun to agewaji danfafa lọ tọn, podọ to huwaji, ninọmẹ lọ nọ pọnte pẹẹde. Osin-ago nọ ja to lẹdo osó  tọn etọn lẹ ji to whedelẹnu. 

== Lẹdo ==
Osó he yiaga hugan to danfafa sahara tọn wẹ 'Emi Koussi'  he yiaga sọ mita 3415. Osin-ago nọ ja to lẹdo osó tọn he yiaga taun lẹ, e tlẹ yin to alunlun whenu. Osó tangan he tin to lẹdo lọ mẹ wẹ osó 'Atlas' tọn he tin to Algeria. Fihe yido hugan to lẹdo sahara tọn mẹ wẹ "The Qattara Depression" he tin to Egipti. Otọ susu wẹ jugbọn danfafa sahara tọn ji. Etomọṣo, susu nọ sọawuhia bo sọ nọ bu sẹ to ojlẹ voovo lẹ mẹ, ṣigba otọ 'Nile' tọn po otọ "''Niger''" tọn po ma nọ hu.


