a[[Wepo:UNICEF Logo.svg|thumb|]]
[[Wepo:Unicef.png|thumb|Asia UNICEF tọn]]
'''Ogbẹ́ Plidopọ Akọta lẹ tọn he nọ penukundo akuẹzinzan ovi lẹ tọn go (UNICEF)''' yin azọnwhé de he plipli oto susu lẹ he ye nọ ylọ dọ ''United Nations'' ze dote nado penukundo dagbemẹninọ podọ nukọnyiyi yọpọvu lẹ tọn po lẹdo aihọn pe. UNICEF yin azọnwhe he yin nukundeji de to aigba lọ blebu ji na e tin to oto diblayi 192 mẹ, podọ to aigba denamẹ susu lẹ mẹ. UNICEF yin zizedayi to azan widopotọ, osun wiawetọ, owhe 1946 tọn to aimatẹn New York tọn gbọn ''United Nations'' dali nado wleawuna kọgbọnu lẹ na yọpọvu lẹ podọ na onọ he pehẹ awufiẹsa to wẹkẹwhan awetọ he jọ whenu mẹ lẹ.

== Nuhe UNICEF nọ wa lẹ ==  
Delẹ to azọn he UNICEF nọ wa lẹ mẹ wẹ nado do yẹnvi he nọ glọnalina awutu voovo lẹ he nọ dotukla yọpọvu lẹ, ye nọ penukundo yọpọvu lẹ podọ onọ he tindo azọn he ma tindo pọ̀ngbọ he ye nọ̀ ylọdọ HIV lẹ go, devo wẹ yindọ̀ ye nọ̀ nọgodona nududu he nọ̀ gọalọna whinwhẹn yọpọvu lẹ tọn, wiweji ninọ, wehọmẹ yiyi, podọ̀ nado yawu gọalọ̀ to whenue nugbajẹmẹji de jọ to ajijimẹ.

== Lehe Unicef nọ mọ akuẹ gbọn ==
Nunina sọn ahunmẹwa sọn akọta lẹ podo gbẹtọ paa lẹ po si wẹ UNICEF ganjẹ nado sọgan penukundo nuhudo etọn lẹ go. To owhe 2020 tọn, akuẹ he azọnwhe lọ tindo lẹpo wẹ liva 7.2. To owhe 2018 kẹdẹ mẹ, UNICEF gọalọ nado ji ovi he sọha etọn yin Livi Koatọ́nnukunawe (27 million), ye sọ wleawuna ovi di Livi wiawe nado yi wehọmẹ podọ nudevo lẹ. Ehe zọn bọ UNICEF do mọ gbedewema susu  yi sọn ọgbẹ voovo lẹ si.
==Alọgọ UNICEF tọn lẹ==
To owhè 2003, UNICEF Basi alọgọ na bọọlu hogbẹ Italy ''piacenza Calcio 1919'' tọn Kaka do jẹ owhè 2008.
To azan ṣianwetọ Zosun owhè 2006, tito gbekọndopọ tọn dè yin bibasi to UNICEF po bọọlu hogbẹ FC Barcelona fọn po ṣẹnṣẹn; kọdetọn tito lọ tọn dohia dọ bọọlu hogbẹ Barcelona na nọ basi nunina sọha livi dopo da Euro (€1.5 milliọn) tọn na UNICEF to owhè dopo mẹ na owhe atọ́n (5). Gbọnvona enẹ, gbekọndopọ devo he ye do dohia dọ bọọlu hogbẹ Barcelona na dó avọ̀ bọọluhotọn yetọn he yé kan ''UNICEF'' dó nukọn na. Ehe wẹ wla tintan he bọọlu hogbẹ dè na bayi nunina alọgọ tọn na azọnwhe dè; na azọnwhe lẹ wẹ nọ yawu bayi nunina alọgọ tọn na azọnwhe lẹ.
E sọ basi tintan to otań bọọlu hogbẹ Barcelona tọn mẹ dọ azọnwhe devo sìn yinkọ  yin kinkan dó nukọn na bọọluhovọ yetọn.

==Alọdlẹndonu lẹ==






[[Adà:Ogbẹ́]]
[[en:UNICEF]]
[[yo:UNICEF]]
[[ha:UNICEF]]
[[pt:UNICEF]]
[[es:UNICEF]]
[[it:UNICEF]]
[[fr:UNICEF]]
