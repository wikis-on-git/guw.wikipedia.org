[[Wepo:Cadrage du Zangbéto par ses disciples - Bénin.jpg|thumb|Zangbetọ]]
'''Zangbetọ''' yin vodún de he yè nọ yí do ṣọ́zán to Gunnu-gbeji lẹ to [[Benẹ]], [[Togo]] po [[Naijilia]] po de. Zangbetọ lẹ taidi ponọ he nọ penukundo jijọhomẹ-ninọ po hihọ́ gbetato dopodopo tọn po go. Ye nọ to dindanpe to okle po ozán po nado mọ dọ hihọ tin na gbẹtọ lẹpo titengbe to zánmẹ. Ye tin nado dobu na ajotọ lẹ po azétọ lẹ po ma nado wa basi awugblenu de na kọmẹnu lẹ bosọ nọ wle dehe ye mọ lẹ bo nọ ze ye sọyi kọmẹgán lẹ kavi ponọ Ahọlu tọn lẹ dè nado yin yasana dile e jẹ dó.

==Zẹẹmẹ he yin bibasi gándo Zangbetọ go lẹ==
Sọgbe aṣà Gunnu lẹ tọn, zangbetọ  lẹ yin yinyọnẹn bosọ yin alọkẹyi nado nọ penukundo Jijọhomẹninọ po hihọ́ gbetato lẹ tọn po go to Gunnugbeji lẹ. Na ehe wutu, yé sọgan nọ yin yiylọdọ Ponọ Gunnu-gbeji tọn lẹ . Yinkọ yetọn lọ Zangbetọ zẹẹmẹdo mẹhe nọ penukundo ozán go lẹ. Zangbetọ lẹ nọ ṣinyọ́n azànma he yè basi taidi okàn susu kavi atìkan lẹ. Ye sọ nọ saba sa osẹ̀n sinmẹ voovo lẹ do yé go nado hẹn yé yọnwhanpẹ bosọ yọnpọ́n.

Dodinnanu dohia dọ yé nọ dó huhlọn jọwamọ tọn bọ e ma sọ yin gbẹtọ lẹ wẹ nọnọ Zanhọ lọ glọ gba, ṣigba gbigbọ jiawu lẹ wẹ nọnọ Zanhọ lọ lẹ glọ. Zangbetọ lẹ dó ogbẹ, to ogbẹ lọ mẹ wẹ Zanvi lẹ, Zangan lẹ, po gbẹtọ mọmọ lẹ po nọnọ. Mẹhe ma yọn ozan lẹ ma nọ yi Zanpli lẹ po yé po gba. Zangbetọ lẹ nọ wa nujiawu lẹ, taidi yé ni biọ Ogo mẹ kavi na yé ni jívi he yin Zangbetọ pẹvi devo lẹ Kavi na yé ni fiọ yé bọ yé ni sọ vọjọ.

==Hunwhẹ Zangbetọ tọn lẹ==
Hunwhẹ Zangbetọ tọn lẹ nọ yin bibasi to Gbetato voovo lẹ mẹ to Whenu voovo lẹ to Gunnugbeji lẹ. Towhedelẹnu Zangbetọ lẹ nọ yin yiylọ nado wa yi nujiawu he ye nọ basi lẹ do hẹn awuya mẹhe nọ wa nuwatẹn lẹ kavi hunwhẹ devo lẹ tẹnmẹ. Hunwhẹ Zangbetọ tọn lẹ nọ yin bibasi to fi voovo lẹ to [[Họgbonu]] Otogbo [[Benẹ]] tọn mẹ, podọ ga to [[Ajido]] to Otogbo [[Naijilia]] tọn mẹ.

==Alọdlẹndonu lẹ==


[[Adà:Aṣa]]
[[en:Zangbeto]]
