'''Faithia Williams''' (yin jiji to azán atọ́ntọ Afínplọsun, owhe 1971 tọn) yin aihundatọ yọnnu [[Naijilia|Naijilia-nu]] dé po aihun basitọ dé po anadenanutọ aihun tọn dé po ga.
==Bẹjẹeji gbẹzan etọn tọn==
Faithia he tọgbo etọn lẹ wá sọn [[Ayimatẹn Delta Tọn|Ayimatẹn Delta tọn]], wẹ yé ji do Ikeja to Afínplọsun 1971 tọn mẹ. Eyin jiji do whẹndo asisi tọn dé mẹ he yin whẹndo ovi ṣiẹnẹ tọn. Faithia yi wehomẹ dokọ tọn ''Maryland Primary School'' po wehọmẹ daho ''Maryland Comprehensive Secondary School'' tọn po to [[Awọnlin|Ayimatẹn Awọnlin tọn]] mẹ. E basi WAEC etọn to wehomẹ daho ''Maryland Comprehensive Secondary School''. Enẹgodo, e yi wehomẹ Alavọ tọn azọn pinplọn tọn ''Kwara State Polytechnic'' to [[Ayimatẹn Kwara Tọn|Ayimatẹn Kwara tọn]] bo yí gbedewema he yin ''diploma''. To 2016, Faithia biọ wehọmẹ Alavọ tọn ''Olabisi Onabanjo University''tọn bo yi plọn aihundida.
==Azọn etọn==
Faithia lẹzun Aihundatọ gbọn kosọ liho. Faithia sìn tavẹ, Alhaji Fatai Teniola, wẹ ylọẹ nado wa nọte na Aihundatọ dé he ma to gbesọ to dopo to aihun he e to dídá lẹ mẹ. Williams basi adà etọn tintan to aihun he ye ylọdọ  "Ta lo pa chief" mẹ. Enẹgodo e ko basi, tọ́n, bo sọ deanana aihun susu devo lẹ to Naijilia mẹ. To 2008, e mọ ajọ ''Africa Movie Academy Award'' tọn yi na eyin Aihundatọ àṣà tọn he yọn hugan ''the Most Outstanding Actress Indigenous'' bọ aihun etọn he yin "Iranse Aje" zọn bọ e sọ yi ajọ devo taidi Aihundatọ he wazọn hugan do aṣà ji to owhe lọ mẹ. To Whejisun 2014, e sọ yi gigopanamẹnu devo he yin ajọ ''Africa Movie Academy Award'' tọn, na e sọ tọ́nta taidi Aihundatọ he yọn hugan to owhe lọ mẹ po Odunlade Adekola po he ewọ lọsu yin aihundatọ sunnu he tọ́nta to owhe lọ mẹ.    


[[Adà:Otàn Gbẹzan tọn]]
[[Adà:Ovi he ye ji to owhe 1971 lẹ]]
[[Adà:Sinimọto-basitọ lẹ to Naijilia]]
[[Adà:Naijilia-nu lẹ]]
