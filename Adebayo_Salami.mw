'''Adebayo Salami''' hé ye yọnẹn taidi '''''Oga Bello''''' yin aihundatọ, aihunbaitọ podọ anadena aihuntọ numimọnọ to otò Naijilia tọn mẹ.

==Gbẹzan aihundida etọn tọn==
Salami sìn kúnkan tlọn ''Kwara'' tọn, Ṣigba e yin jiji to azan ṣiẹnẹtọ Nuwhàsun owhe 1953 to ayimatẹn awọ̀nlin tọn fie e ti wehọmẹ dokọ tọn po wehọmẹ daho po tẹ.
E bẹ azọn aihundida etọn tọn to owhè 1964 podo ogbẹ́ he yé nọ ylọ dọ ''Young concert Party'' po, bọ nukọntọ ogbẹ́ lọ tọn nọ yin ''Ojo Ladipo'' he gbẹtọ lẹ yọnẹn taidi ''Baba Mero''. To owhè pẹde godo, ogbẹ lọ́ diọ yinkọ lọ dó ''Ojo Ladipo Theatre Group''. Enẹgodo ye sọ diọ ẹ dó ''Awada Kerikeri Theatre Group''.
To whenue Ojo Ladipo ku godo to owhè 1978, Salami lẹzun nukọntọ na ogbẹ lọ, ehe hẹn diyìn. Salami sọawuhia to sinimọto ayọgbe tọn etọn tintan he yin ''Ajani Ogun'' mẹ. Matintọ́ ''Adeyemi Afolayan (Ade Love)'' he yin otọ́ na Kunle Afolayan po Gabriel Afolayan po lọsu sọawuhia to sinimọto lọ mẹ. E sọ daihun to sinimọto ''Kadara'' he Adéyemí Afolayan (Ade Love) bayi mẹ. Gbọnvo na enẹ, Salami sọ sọawuhia to aihun nukiko donamẹ tọn he nọ yin ''Comedy Half Hour'' fie e zan yinkọ ''Oga Bello'' te.
Salami bayi sinimọto etọn tintan ''Ogun Ajaye'' to owhè 1985 to whenue e to ogbẹ́ ''Awada Kerikeri'' tọn mẹ.
Sọn owhè 1985 dó jẹ egbehe, E kò bayi bọ ko sọ deanana sinimọto susu lẹ to Ayọgbe mẹ.
Salami tin to mẹhe dó ogbẹ́ plipli aihundatọ sinimọto tọn lẹ mẹ.








[[Adà:Otàn Gbẹzan tọn]]
[[Adà:Ovi he ye ji to owhe 1953 lẹ]]
[[en: Adebayo Salami]]
[[Simple:Adebayo Salami]]
