'''Ajido''' yín topẹvi de to [[Gbagli]], he tin to Ayimatẹn [[Awọnlin]] tọn mẹ, to Otogbo [[Naijilia]] tọn mẹ. Yinkọ ahọlu topẹvi lọ tọn nọ yin Ahọlu [[Saheed Sedonu Adamson]], Topon Toyiaga I, Ahọlu Ahọluduta Ajido tọn.<ref>https://themailnewsonline.com/aholu-of-ajido-marks-5th-year-coronation-anniversary-in-badagry/</ref>

==Whenuho gando otò lọ go==
Ajido yin Gbetato dé he tin to [[Gbagli]], bo sọ tin to gandudu dókọtọn [[Gbagli]] tọn glọ to Ayimatẹn [[Awọnlin]] tọn mẹ to Otogbo [[Naijilia]] tọn mẹ. Ajido yin didoai to owhe kanweko fọtọnnúnkunatọntọ mẹ. Mẹ he doeai wẹ Ahọlu Sagbe Aho. 
Ahọlu Sagbe Aho yin Awhanfuntọgan dé po Ahọlu dé po to whla-whẹgbo to otò Dahomey tọn he wa yin otò Benẹ tọn to egbehe. E sẹtẹn sọn otò lọ mẹ to whenuena yindidi etọn yi aga taun bo zọn bọ Ahọlu Dahomey tọn diọavunnukun sọ ẹ.
To whenuena Ahọlu Sagbe Aho họn, e bẹ whẹndo etọn lẹ po Metogantẹnmẹ etọn lẹ po hẹn, bọ ye zinzọnlin gbọn otò delẹ mẹ taidi Agbakamẹ po Godomẹ po.
Ajido yin mima do lẹdo atọ́n (5).

==Lẹdo atọ́n he tin to Ajido lẹ ==
*Kogbomẹ
*Zungo
*Apasa
*Gbọjẹ po
*Mọgo po.

==Ahọluduwhe he tin to Ajido lẹ==
Ajido yin Gbetato dé he nọ du Ahọlu, yé sọ dó Ahọluduwhe ẹne.
*Agbangla,
*Huyọn,
*Ayantọ po
*Toyọn po.
Ehelẹ wẹ Ovi joun Ahọlu tintan Ajido tọn yedọ Ahọlu Sagbe Aho.

==Hunwhe po hihọ po==
Hunwhẹ [[Zangbetọ]] tọn yin hunwhẹ tangan dé to whenuho Ajido tọn mẹ. [[Zangbetọ]] dopolọ wẹ sọ nọ yin yiyizan nado sọzan bo basi hihọ na Tomẹnu lẹ.

==Alọdlẹndonu lẹ==













