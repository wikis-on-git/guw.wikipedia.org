'''Otànnugbo Kano tọn''' (Tarikh arbab hadha al-balad al-musamma Kano to ogbè Arabic tọn mẹ) yin ogbè Arabic tọn he ye yi alọ dó kan dai he bẹ kandai mẹhe dugan to [[Ayimatẹn Kano Tọn|Kano]] lẹ mẹ hẹn.
==Bladopọ==
Otànnugbo Kano tọn bẹ kandai mẹhe dugan to [[Ayimatẹn Kano Tọn|Kano]] tọn hẹn sọn godo jẹ owhe kanweko aotọ AD tọn lẹ.
E dọhó gando whẹndo widopo go mẹhe nọ yise dọ nuhe tin lẹpo wẹ tindo gbigbọ po alindọn he to anadena ye po lẹ tọn (taidi ojẹ̀-datọ lẹ, ahàn-datọ lẹ, kavi ayátọ lẹ) mẹhe yin avase na gbọn nukọ̀ntọ sinsẹ̀n tọn yetọn dali dọ jonọ̀ de na wá bo na sán atín wiwe yetọn liai bo nasọ hò otẹ̀n yetọn yí sọn ye si: "Eyin e ma wá to whenu mìtọn mẹ, po nujikudo po wẹ n do to didọ dọ e na wá to ovi mìtọn lẹ sin whenu, bo na sọ gbawhàn mẹlẹpo tọn to Otò ehe mẹ" (Palmer 1928: III: 98).
Na nugbo tọn, dawe de he yinkọ etọn nọ yin Bagauda wa to ojlẹ pẹẹde godo, bo gbawhàn, bosọ lẹzun Ahọlu tintan Otò [[Ayimatẹn Kano Tọn|Kano]] tọn sọgbe hẹ otànnugbo lọ (Palmer 1928: III: 97-100).

==Bẹjẹeji Wekantọ yinyin etọn==
Otànnugbo [[Ayimatẹn Kano Tọn|Kano]] tọn he ko tin hóhó yin kinkan to gblagbla owhe 1880 ton lẹ mẹ gbọn Malam Barka, Dan Rimi (high-ranking slave official) he wazọ́n na Muhammad Bello, podọ Sarkin [[Ayimatẹn Kano Tọn|Kano]] tọn (Ahọlu Otò Kano tọn) po he du ahọlu sọn owhe 1882 jẹ 1893 tọn mẹ.

Otànnugbo lọ sọgan nọtena kọndopo kavi bẹplidopọ azọ́n hóhó tọn lẹ tọn. Vọ́kan hoho lọ tọn gbẹ po to ovivi Malam Idris al-Khilawiy to Otò [[Ayimatẹn Kano Tọn|Kano]].
==Lẹdogbedevomẹ lẹ==
Lẹdogbedevomẹ he yin yinyọnẹn hugan wẹ Sir Richmond Palmer's 1908 lẹdogbedevomẹ Glensigbe tọn.
Palmer's 1908 lẹdogbedevomẹ Glensigbe tọn Otànnugbo [[Ayimatẹn Kano Tọn|Kano]] tọn yin mimọ sọn kandai alọmẹ tọn he yin mimọ to Sabon Gari sẹpọ [[Ayimatẹn Katsina Tọn|Kastina]], agewaji otò [[Naijilia]] tọn mẹ.

Lẹdogbedevomẹ owhe 1933 tọn to Hausagbe mẹ lọsu sọ tin gbọn Rupert M. East dali, bo tindo hosọ lọ Labarun Hausawa da Makwabtansu: Littafi na biyu.
Na lẹdogbedevomẹ ehelẹ yi dodonu wunmẹwunmẹ lẹ zan hugan lẹdogbedevomẹ Palmer's tọn wutu, kandai East's ton lẹ tindo vogbingbọn delẹ sọn kandai Palmer's tọn lẹ mẹ.
==Kandai Ahọlu he du lẹ tọn==
Pọnfi lọsu: kandai Ahọlu Otò Kano tọn lẹ po gandutọ Bagauda tọn lẹpo po

Kandai Gandutọ Kano tọn lẹ tọn to Otànnugbo Kano tọn mẹ po owhe gandudu tọn yetọn lẹ po tọn:
#Bagauda (999-1063)
#Warisi (1063-1095)
#Gijimasu (1095-1134)
#Nawata and Gawata (1134-1136)
#Yusa (Tsaraki) (1136-1194)
#Naguji (1194-1247)
#Gugua (1247-1290)
#Shekkarau I (1290-1307)
#Tsamiya (1307-1343)
