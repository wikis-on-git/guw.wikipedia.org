'''Jumoke George''' (Olajumoke Amoke Olatunde George) yin aihundatọ Otò [[Naijilia]] tọn dé, sinima-bayitọ po sinima-zọ́nwatọ dé po. E ko daihun to ayọgbe mẹ podọ to glẹnsigbe mẹ to sinima ''Nollywood'' tọn mẹ bo ko sọ basi tito Televizion tọn susu lẹ to Otò [[Naijilia]] tọn mẹ.

==Bẹjẹeji gbẹzan etọn tọn po wehọmẹ yiyi etọn po==
Jumoke George yin jiji to azan fọtọn-nukun-atọ̀ntọ́, Afínplọsun tọn. E wá sọn Otò Ibadan tọn mẹ, he yin apadewhe Ayimatẹn Oyo tọn. Awhanfuntọ Otò [[Naijilia]] tọn wẹ
otọ́ etọn yin podọ onọ-pẹvi etọn yin dotozọnwatọ dé he nọ wazọn  na awhanfuntọ lẹ. Mẹjitọ George tọn lẹ klan to whenue e tin to pẹvi, otọ etọn po onọ-pẹvi etọn po dè wẹ George nọ. To whenue wíwọ wa ewọ po onọ-pẹvi etọn po ṣẹnṣẹn godo, otọ etọn yan-ẹn sọn whegbe to whenue e tin to wehọmẹ daho, enẹwutu George yin nukunpedego gbọn họntọn etọn lẹ dali. George yi wehọmẹ Command Children School Ann's Barracks Yaba, to Awọnlin; the Army Children School, to Otò Kano tọn mẹ; the Anglican Grammar School, Orita mefa, to Otò Ibadan tọn mẹ. George yi Government Technical College, to Osogbo fihe e plọnnu gándo Business Administration te.

==Azọn etọn==
Gbọn hẹnnu-họntọn dé dali, azọn aihundida yin didohia George to whenue e tin to owhe ṣiantọn mẹ.
E daihun oploji tọn po National Television Authority (NTA) to Otò Ibadan tọn mẹ. E biọ ogbẹ aihundida NTA tọn mẹ to Otò Ibadan tọn mẹ. Gbọn alọgọ Victor Ashaolu tọn dali, Jumoke biọ ogbẹ aihundida Ayọgbẹ tọn mẹ.
To whenue e ma tindó kọdetọn dagbe  depope to azọn lọ mẹ, George lẹzun dopo to gbẹ-vi Freelance and  Independent Broadcasters Association of Nigeria (FIBAN). Jumoke deanana tito Televizion tọn atọ́n (5) he hẹn alọ etọn jan taun sọn azọn aihundida tọn mẹ.

==Aihun he e da lẹ==
:Eekan soso, 2009
:The Wedding Party, 2016
:My Wife & I, 2017
:The Ghost and the Tout, 2018
:Love Castle, 2021

==Ajọ̀ lẹ==
E mọ ajọ̀ City People Movie Matriarch Recognition yi to owhe 2018 tọn mẹ.
==Alọdlẹndonu lẹ==
[[Adà:Otàn Gbẹzan tọn]]
[[en:Jumoke George]]
