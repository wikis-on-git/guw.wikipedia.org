'''Computer Village''' yin ahi nuyizan lẹnunnuyọnẹn nudọnamẹ po hodọdopọ tọn de po, ''(Information and Communications Technology)''- (ICT)  he tin to lẹdo de he nọ yin yiylọ dọ Otigba mẹ, e tin to [[Ikeja]], enẹwẹ tatọ-tonọ ayimatẹn Awọnlin tọn to otò [[Nigeria|Naijilia]] tọn mẹ. Ahi lọ wẹ yin ahi nuyizan ICT tọn he klo hugan to Aflika, e yin ahi agbàwhinwhlẹn tọn de he to aṣẹpipa ''Computer and Allied Products Dealers Association of Nigeria (CAPDAN)'' tọn glọ

Gbọnvona nuyizan ICT tọn lẹ sisa, alokan lẹ po ọdinatẹẹ lẹ po sọ nọ yin vivọjlado to ahi lọ mẹ. Vọjlado ọdinatẹẹ po alokan lẹ po tọn sọgan yin to homẹ kavi gbangba sọgbe lehe e gblé sọ.

Na lehe ajọ́ voovo lẹ nọ yin wiwa to ahi lọ mẹ do wutu, e hùn dotẹnmẹ dote na ọdinatẹẹ po alokan po jladotọ he yọn azọ́n ganji lẹ nado nọ nado jla ọdinatẹẹ lẹ po alokan lẹ po do podọ nado wàjọ́ hẹ ajọwatọ nuyizan ICT tọn, podọ ehe hùn dotẹnmẹ azọ́n voovo tọn na yé. Ahi lọ nọ yin hùnhùn to azán lẹpo ji, adavo to Sẹgbe lẹ po gbọjẹzan devo lẹ po. Lehe ajọ́ voovo lẹ nọ yin wiwa to azán dopodopo ji do ko dọn ayidonugo ajọwatọ devo lẹ po ajọwatọ nuyizan ICT tọn lẹ tọn lẹdo Aflika blebu pe podọ ehe zọn bọ ahi lọ sọ gbloada dogọ bọ gbẹtọ he nọ wá to azán dopodopo ji sọ sù dogọ, ehe sọ hẹn nukọnyiyi wá na [[Ayimatẹn Awọnlin Tọn|Ayimatẹn Awọnlin tọn]] to ajọ́liho. Fie ahi nuyizan ICT tọn lẹ tọn tin te to ojlẹ de mẹ wayi wẹ Ogunlana Drive, Surulere, enẹwẹ to owhe 1990 lẹ gblamẹ, fie ahi lọ te to alọnu din, to ojlẹ de mẹ wayi, yin fie gbẹtọ lẹ nọ nọ̀ paa podọ fie azọnwatẹn kleun kleun lẹ tin te. To agọe, tohọluduta Awọnlin tọn tindo lẹndai lọ nado sẹtẹn na ajọwatọ he hugan 3000 do fidevo.

== Lehe onú lẹ nọ yin wiwà do to ahi lọ mẹ ==



[[Adà:Ahi lẹ]]
