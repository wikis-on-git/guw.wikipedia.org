'''Tony Umez''' yin tovi Naijilia tọn de he yin aihundatọ televiziọn ji tọn. E sọawuhia to aihun Naijilia tọn he yin yinyọnẹn taidi Nollywood tọn [[Ayọgbe]] podọ  Glẹnsigbe voovo he hugan fọde (200)  mẹ sọn whenue e dà aihun  etọn tintan to 1994 he hosọ etọn yin ''Died Wretched: Buried in N2.3m Casket.''

== Vúwhenu po wehọmẹ yiyi etọn po ==

Tony Umez yin jiji to [[Ogidi]], yèdọ topẹvi de to [[Ayimatẹn Anambra tọn]]. Onọ̀ etọn wá sọn [[Ayimatẹn Cross River tọn]] podọ otọ́ etọn wá sọn Ogidi, fie ewọ lọsu yin jiji te. Dile etlẹ yindọ e yin Igbonu de, e ma sè ogbè Igbo tọn, ṣigba e sọgan do ogbè [[Efik]] tọn ganji, yèdọ ogbè onọ̀ etọn tọn. Umez whẹn to ayimatẹn [[Awọnlin]] tọn fie e yì wehọmẹ dokọ tọn podọ wehọmẹ daho etọn po te.
E sọ yí gbedenamẹ ''Bachelor's degree'' tọn etọn to wepinplọn gando osẹ́n go mẹ, podọ gando Glẹnsigbe pinplọn po mẹ, to ''[[University of Lagos]].''

== Numimọ etọn to aihundida mẹ ==
E bẹ aihundida jẹeji to whenue e pò to wehọmẹ daho, fie e nọ daihun oplo ji tọn po wadohia po tọn te. To 1993, e jẹ aihun dà ji to Nollywood. E ma mọ akuẹ depope yí sọn aihun voovo awe he e dà lẹ mẹ, ehe zọn bọ e tọ́n sọn ogbẹ́ Nollywood tọn mẹ na owhe vude.

E lẹkọ do ogbẹ́ aihundida tọn lọ mẹ to 1997 bo sọawuhia to aihun de he hosọ etọn yin ''The Princess'' mẹ, ṣigba aihun he hosọ etọn yin ''Died Wretched: Buried in N2.3m Casket.'' wẹ hẹn ẹn diyin.

== Aihun Tony tọn lẹ ==

*''The Princess'' 1997
*''Died Wretched'' 1998
*''Pains'' 1999
*''Demon in law'' 2003

[[Adà:Otàn Gbẹzan tọn]]
[[en:Tony Umez]]
