'''Akinwumi Iṣọla''' yin jiji to Azan konukunẹnẹtọ, Awewesun, owhe 1939 tọn. E Basi matintọ to Azan fọtọnnukunatọntọ,
Afínplọsun, owhe 2018 tọn. Eyin [[Naijilia]] vijiji, otan Kantọ, aihundatọ podọ é sọ nọ ze aṣa susu lẹ daga. Eyin yinyọnen gbọn aihọn lọ blebu mẹ na oyọnẹn wekinkan tọn Etọn po lehe e nọ ze aṣa ayọgbe tọn daga do.

==Otan gbẹzan po azọn etọn lẹ== 
Iṣọla yin jiji to Ibadan tomẹ to owhe 1939 tọn. E yi wehọmẹ bẹjẹeji tọn Labode Methodist tọn po wehọmẹ daho Wesley tọn. Mọdopolọ eyi wehọmẹ alavọ tọn to Ibadan (''University of Ibadan'') finẹ wẹ e dugan B.A tọn te to oyọnẹn flansegbe tọn mẹ. E hiawe bo yi gbedewema na oyọnẹn dodinnanutọn to owe ayọgbe tọn lẹ mẹ to wehọmẹ mẹho lẹ tọn  to Awọnlin tomẹ (''University of Lagos'') to owhe 1978 whẹpo e do bẹ azọn meplọntọ tọn to wehọmẹ alavọ (''Obafemi Awólọ́wọ̀ University'')tọn to Ilé-Ifẹ. Akinwunmi Iṣọla sọ yin Nina ogantẹn to Ile-Ifẹ to owhe 1991 di ohia meyinọnẹn tọn na azọn Aihundida he e Kan whla tintan to owhe 1961 jẹ 1962, Ẹnẹ Efunsetan Aniwura to whenue e gbẹyin wehọmẹvi to wehọmẹ daho Ibadan tọn. Enẹgodo e Kan owe Aihundida tọn de he nọ yin Oleku to owhe 1986. Ewọ wẹ sọ kan ohan awujinamẹ tọn he nọ yin jiji to wehọmẹ daho Ibadan tọn kakajẹ egbehe. Gbọnvona owe otangblo he tin to aga ehe Lẹ, e zindonukọn bo kan owe ajlu whenuho tọn lẹ, owe Aihundida tọn lẹ, otan hodọnamẹ tọn lẹ po otan Susu hohowhenu tọn lẹ po. Mọdopolọ edlẹnkan wa azọnwhe he nọ basi linlinwe lẹ, bosọ tindo azọnwhe he nọ ze Otan Aihundida he e kan lẹ tọn to sinnimọto lẹ mẹ. Iṣọla no kan otan susu lẹ do glẹnsigbe mẹ, bo nọ basi lẹdogbedevomẹ etọn do Ayọgbe heyin ogbe edetiti tọn mẹ. Na e tindo ojlo to ayọgbe mẹ taun. To owhe 2000, ye na ẹn gbedewema (''National Merit Award And The Fellow Of The Nigeria Accedemy Of Letters'') tọn na azọn dagbe etọn lẹ tọn. Mọdopolọ e sọ yin dlapọntọ to wehome alavọ otò Jọjia tọn mẹ (''University of Georgia'').

==Whẹndo etọn lẹ==
Akinwunmi Iṣọla da asi bo jivi Ẹnẹ
==Whenue e basi matintọ==
Akinwunmi basi matintọ to Azan fọtọnnukunatọn Afinplọsun, owhe 2018 tọn bo yin didi do Ibadan to todaho Oyo tọn mẹ. Owhe kan-awe-ewhe-awe (78) wẹ Iṣọla whẹpo e do yin matintọ.

==Alọdlẹndonu lẹ==

[[Adà:Otàn Gbẹzan tọn]]
[[Adà:Ovi he ye ji to owhe 1939 lẹ]]
[[Adà:Mẹhe kú to owhe 2018 lẹ]]
[[en:Akinwunmi Isola]]
[[yo:Akínwùmí Iṣọ̀lá]]
