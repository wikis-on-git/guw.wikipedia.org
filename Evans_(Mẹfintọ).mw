[[File:Evanss.jpg|thumb|Evanss]]
'''Chukwudi Dumee Onuamadike''', he yin yinyọnẹn taidi '''Evans''', yin Naijilianu he yin whẹgbledo taidi mẹfintọ dé. Onuamadike yin ovijiji ''Nnewi'' tọn to [[Ayimatẹn Anambra Tọn|Ayimatẹn Anambra tọn]] mẹ. E nọ yin yiylọ dọ ''mẹfintọ adọkunnọ'' to whedelẹnu na ponọ [[Naijilia]] tọn lẹ tindó yise dọ e yin dopo to sẹ́nhẹngbatọ he dó akuẹ hugan to mẹhe to ajọ mẹfinfin tọn lẹ wá to otò [[Naijilia]] tọn mẹ.
To nuyiwa  etọn delẹ mẹ, e mọ akuẹ he sọ
livi dopo dollar tọn. Apadewhé ponọ [[Naijilia]] tọn he nọ yin ''Intelligence
Response Team (IRT) sọ dohia dọ Evans bí taun, e tindó ayiha wintinwintin podọ
mẹfintọ nuyọnẹnnọ dé wẹ é yin na é kò budó ponọ lẹ manado yin wiwle na owhe ẹnẹ dile yinkọ etọn tlẹ tin to mẹhe yé to dindin nado wle lẹ mẹ to ayimatẹn voovo atọn (3) mẹ [[Ayimatẹn Awọnlin Tọn|Ayimatẹn Awọnlin tọn]] , [[Ayimatẹn Edo Tọn|Ayimatẹn Edo tọ]] podo [[Ayimatẹn Anambra Tọn|Ayimatẹn Anambra tọn]] po mẹ).
Onuamadike yin wiwle to [[Awọnlin]] to azan aotọ Ayidosun, owhe 2017.

==Whẹdida Etọn==
Onuamadike to pipehẹ owhẹ sọha di kande-wiawe (52) he gando mẹhuhu, ajojijẹ, mẹfinfin, awhanfunnú he ma sọgbe hẹ osẹ́n bibẹpli podo owhẹ devo lẹpo. Na taun tọn, e yin whẹsadokọna to whenuena e fin Uche Okereafor to lẹdo Festac tọn to [[Ayimatẹn Awọnlin Tọn|Ayimatẹn Awọnlin tọn]] mẹ to azan konukundopotọ Abọ̀húsun owhe 2017, bọ sọ biọ akuẹ yi livi awe dollar tọn.
To azan koatọ́ntọ́ Afínplọsun, owhe 2022, whẹdatẹn daho [[Ayimatẹn Awọnlin Tọn|Ayimatẹn Awọnlin tọn]] dowhẹ Evans po omẹ Awe devo lẹpo gando mẹfinfin po sébibla po dali. To whẹdida lọ whenu, whẹdatọ dohia dọ kakati na Evans ni dó lẹnvọjọ hia, e tẹnpọn nado dó lalo na e nido sọgan gán sọn owhẹ lọ si. Enẹgodo Evans yin sisẹ dó ganpamẹ na gbẹwhenu he po na ẹn lẹ.

==Alọdlẹndonu lẹ==
