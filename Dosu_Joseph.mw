'''Joseph Dosu''' (mẹhe yin jiji to azán fọtọn-nukun-ẹnẹtọ, osun ṣidopotọ, Owhe 1973 tọn mẹ to [[Abuja]]) yin bọọlu wletọ de to [[Naijilia]] dai.

==Azọ́n etọn hẹ ogbẹ́ bọọlu hiho tọn lẹ==
Dosu gọalọ na Julius Berger nado dù to Agbawhinwhlẹn Bọọlu tọn he yin [[Naijilia]] ''FA Cup'' tọn ji to Abowhusun 1996 tọn, to whenuena e tẹnpọn bo wle bọọlu ganji sọta Kastina United. Azọ́n etọn wa tadonakọn to whenuena nugbajẹmẹji aji Jim tọn gbẹduhun tọn de jọ doe to Awọnlin to 1997, e dibla kú to whenẹnu.

To whenuena e dù to Agbawhinwhlẹn 1996 tọn lọ ji godo, e doalowemẹ nado wle bọọlu na bọọluhogbẹ Serie A Club Reggiana tọn. E ma ko tindo kọdetọn tangan de to finẹ whẹpo bọ nujijọ ajiji tọn lọ do zọn bọ e jo bọọlu hiho do to owhe konukunatọn mẹvi yinyin mẹ.

==Azọ́n etọn to togodo==
Ewọ kẹdẹ wẹ yin bọọlu wletọ he nọte do otò etọn mẹ to bọọlu hogbẹ etọn lẹ mẹ, enẹ wẹ zọn bọ e do yin yiyizan to bọọlu hiho togodo tọn he [[Naijilia]] yì lẹ mẹ, sọ le e ma tlẹ do numimọ sọ bọọluwletọ awe he po lẹ do. To whenuena e yí yẹyidogonamẹnu Sika tọn de to whenue e dù to Agbawhinwhlẹn 1996 tọn ji godo wẹ e sọ vọ wá yì na Agbawhinwhlẹn atọ́n devo lẹ to Togodo na [[Naijilia]]. Enẹlẹ wẹ dehe wá aimẹ to Abowhusun 1996 tọn, he mẹ Super Eagles lẹ ho Burkina Faso lẹ te po kọdetọn 2 - 0 po to [[Awọnlin]]. Bọọlu hiho hẹ họntọn ''(Friendly Match)'' de wá aimẹ hẹ Morrocco to Awewesun 1996 tọn, e wazọn ganji to finẹ bo hẹn [[Naijilia]] yì Kenya to Osun tintan Owhe 1997 tọn mẹ. Bọọlu hiho hẹ Kenya ehe wẹ yin azọ́n godo tọn he e wà na [[Naijilia]].

==Azọ́n bọọlu plọnmẹ tọn etọn==
E bẹ azọn bọọlu pinplọnmẹ tọn etọn jẹeji to 2009. E yin ogán na nuplọnmẹtọ bọọlu tọn lẹ to ''Lagos Based Westerlo Football Academy''.

==Nudọnamẹ dogọ lẹ==


[[Adà:Otàn Gbẹzan tọn]]
[[Adà:Ovi he ye ji to owhe 1973 lẹ]]
[[en:Dosu Joseph]]
