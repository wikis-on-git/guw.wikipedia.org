[[Wepo:Volodymyr_Zelensky_Official_portrait.jpg|thumb|Volodymyr Zelenskyy]]
'''Volodymyr Oleksandrovych Zelenskyy''' (yinkọ ehe nọ yin kinkan dole to Ukraine-gbe mẹ: Володимир Олександрович Зеленський; mẹhe yin jiji to azán koatọ́ntọ, Alunlunsun owhe 1978 tọn) yin tonudọtọ Ukraine-nu de, e sọ yin aihundatọ podọ aihun kàntọ de, podọ e sọ yin fànfúnnọ de ga. Ewọ wẹ yin togán otò Ukraine tọn sọn 2019.

Zelensky yí adà togán Ukraine tọn wá to aihun tele ji tọn owhe 2015 tọn he diyin taun de mẹ he hosọ etọn wẹ ''Servant of the People''. Ogbẹ́ tonudidọ tọn de he yin yiylọdọ Devizọnwatọ Gbẹtọ lẹ tọn (''Servant of the People'') wá yin awuwlena to Whejisun owhe 2018 tọn
gbọn azọ́nwatọ he tin to azọ́nwhe aihundida tọn he yinkọ etọn nọ yin Kvartal 95 dali, azọ̀nwhe ehe sọ wleawuna aihun tele ji tọn de he hosọ etọn yin Devizọnwatọ Gbẹtọ lẹ tọn.

== Otàn Gbẹzan tọn ==

=== Vuwhenu etọn ===
Zelensky  yin jiji to azán koatọ́ntọ, Alunlunsun owhe 1978 tọn to [[Kryvyi Rih]], Ukrainian SSR, do whẹndo sinsẹn Ju tọn de mẹ.
Otọ̀ etọn, mẹhe yinkọ etọn nọ yin Oleksandr Zelensky, yin mẹplọntọgán de to wehọmẹ alavọ ''Kryvyi Rih Institute of Economics'' tọn. Onọ̀ etọn he yinkọ etọn wẹ Rymma Zelenska yin anazọ́nwatọ de. Jẹnukọnna wehọmẹ yiyi etọn, Volodymyr nọ̀ Mongolia na owhe ẹnẹ, yèdọ fie otọ́ etọn nọ wazọn te to ojlẹ lọ mẹ.

=== Wepinplọn ===
Zelensky mọ̀ gbedewema yí to osẹ́n pinplọn mẹ to wehọmẹ alavọ ''Kryvyi Rih Institute of Economics'' tọn. E sè Ukraine-gbe po Russia-gbe po ganji.

=== Azọ́n etọn to aihundida mẹ === 
To 2008, e sọawuhia to aihun tangan de he hosọ etọn yin ''Love in the Big City'' mẹ podọ dehe bọdego, ''Love in the Big City 2'' mẹ.
Zelensky sọ yí adà aihundatọ tangan tọn wà to aihun he bọdego ehelẹ mẹ; ''Office Romance'', ''Our Time'', ''Rzhevsky Versus Napoleon'', ''Love in the Big City 3'', ''8 First Dates'', po mọmọ po. 

To 2015, Zelensky lẹzun aihundatọ tangan to aihun tele ji tọn nukundeji de he hosọ etọn yin ''Servant of the People'' mẹ, fie yí adà togán otò Ukraine tọn wà te. 

=== Gandudu ===
Zelensky wẹ yin omẹ tọ́ntlọ́ngbọ́n to vòbibla he wa aimẹ to 2019 nado dè togán otò Ukraine tọn whenu.
To azán gban-nukun-dopotọ, Awewesun owhe 2018 tọn, e lá na mẹlẹpo dọ emi na yin dopo to mẹhe na blavo nado dugan lẹ mẹ, ṣigba osun ṣidopo jẹnukọnna ehe, e ko yin dopo to mẹhe to nulẹnpọn nado yin apadewhe vobibla lọ tọn lẹ mẹ. 

To Zósun owhe 2019 tọn, linlin de wá aimẹ dọ togán Amẹlika tọn whenẹnu tọn, mẹhe yinkọ etọn wẹ Donald Trump, dọna Zelensky to mẹyiylọ alokan ji tọn de whenu dọ na e ni basi dodinnanu gando whẹsadokọnamẹ he yin sisa do Joe Biden po ovi etọn [[Hunter Biden]] po go na nuṣiwa de. Ehe wá dekọtọn do obiọ lọ nado sawhẹdokọna Donald Trump na nuṣiwa voovo lẹ. 

To Afínplọsun owhe 2022 tọn, togán Zelensky do osẹ́n awhànzọ́watọ lẹ tọn ai to whenue togán Russia tọn, [[Vladimir Putin]] lá nado tọ́nawhàn Ukraine godo.

== Alọdlẹndonu lẹ ==



[[Adà:Otàn Gbẹzan tọn]]
[[en:Volodymyr Zelenskyy]]
[[simple:Volodymyr Zelenskyy]]
