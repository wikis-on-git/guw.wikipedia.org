[[Wepo:J.-M. Nattier (d'après) - Portrait de Pierre Ier (musée de l’Ermitage).jpg|thumb|Pita De Yin Daho-gbó]]
'''Pita De Yin Daho-gbó''' Kavi '''Pita I Oto Russia tọn''' E nọgbẹ bẹsọn azan 7tọ osun 2tọ owhe 1682 yi Azan 8tọ osun 2tọ owhe 1725. E lẹzun Awhangan Oto Russia tọn to azan koatọntọ osun ṣidopotọ owhe 1682 to whenue mẹdaho etọn yọnnusi he nọ yin yiylọdọ Sophia Alekseyevna ṣiawhan. To Owhe 1697, E dla Oto Elọpu tọn pọn bo  basi dide dọ Oto Russia tọn dona tindo mima to nuwiwa Ohu ji tọn lẹ mẹ. E ze dodonu fihe agban he nọ gbọn Ohu ji lẹ na nọ yin bibẹ do podọ tọjihun dahọ glitẹn he no yin yiylọdọ ''St Petersburg'' he wa lẹzun tatọ-tonọ Oto Russia tọn to owhe 1711. E diọ tito Oto Russia tọn gbọn osẹn yọyọ lẹ didoai nado hẹn oto lọ zun egbezangbe tọn. Ahọvi Alexander Danilovich Menshikov wẹ yin họntọn vivẹ Awhangan lọ tọn, Sigba e wa e wa yin winyando na nutindo oto lọ tọn finfin wutu.

==Awhan==
Awhan he oto Russia tọn fun to whenue Awhangan Pita to anadenaẹn lẹ die: 
:Awhan sinsinyẹn Turkish tọn: To awhan ehe mẹ Oto Russia tọn funawhan hẹ Awhanpa ''Ottoman'' tọn bosọ dudeji.
:Awhan sinsinyẹn whezẹtẹn tọn: Oto Russia tọn funawahan hẹ Oto Sweden tọn to awhan sinsinyẹn whezẹtẹn whenu. To owhe 1700, Oto Saxony, Denmark po Russia  po nọpọ do pehẹ oto Sweden tọn po. Oto Sweden tọn pehẹ oto Russia tọn bọ avun bẹ, Awhan ehe lọ yin yiylọdọ Avun Poltava tọn. Oto Russia tọn du to awhan lọ ji, ṣigba, susu to awhanpa Oto Sweden tọn, etlẹ yin Ahọlu yetọn, Enẹ wẹ Ahọlu Charles xii oto Sweden tọn họn 
              

 
 









[[Adà:Otàn Gbẹzan tọn]]
[[en:Peter the Great]]
