[[Wepo:Zeynab Habib à la fête de la musique 2021 à Cotonou au Bénin 05.jpg|thumb|Zeynab Habib]]
'''Zeynab Habib''' (yinkọ etọn to gigọ́ mẹ wẹ '''Oloukèmi Zeynab Abibou''', e yin jiji to azan koatọntọ Zósun tọn to 1975). E yin hansinọ Benẹnu de he yin jiji to Abidjan, to otògbo Ivory Coast tọn mẹ, e sọ yin Ayọnu de. E mọ nunina gigopanamẹnu de yi to owhè 2005 he doyẹyigona ẹn taidi yọnnu hansinọ he yọn hugan to wheyihọwaji aflika tọn. E sọ yin afọzedaitọ otò tọn na ''Unicef''  sọn owhè 2007.

==Otàn gbẹzan tọn etọn==
Otọ etọn yin nuyizan lẹtliki tọn lẹ jladotọ de podọ onọ etọn yin ajọwatọ de. Ewọ wẹ yin ovi ṣinatọntọ mẹjitọ etọn lẹ tọn bo yin pinplọnwhẹn to whẹndo daho malénu tọn de mẹ, e tindo nọvi he hugan fọtọnnukun-dopo.

To whenue Zeynab tin to ovu, e yi wehọmẹ de he mẹ ye nọ plọnmẹ ohan te. To nukọnmẹ, e wa yi wehọmẹ dahò de he tin to Alada to 1993. Dile etlẹ yindọ e fo ada de to wehọmẹ dahò etọn mẹ, e wa jo wehọmẹ do nado domọ̀na hanjiji. E wá jẹ awusọhia ji vudevude bo sọ nọ wleawuna nuhiho etọn lẹ nado yi hònu to ofi voovo lẹ bo tlẹ sọ hònu na ojlẹ de to ''Alex's Hotel'' lọsu ga to kutọnu (Cotonou).

Zeynab wa yin yinyọnẹn to otò susu mẹ na ohàn he nkọ e nọ ji wutu, ogbẹ́ UNICEF tọn lọsu doayi hanjiji etọn go ga. To Kọ́yànsun owhe 2015 tọn, e yin dide taidi afọzedaitọ otò tọn na ogbẹ́ UNICEF tọn to otò [[Benẹ]] tọn mẹ.

To hanjiji etọn de whenu to 2015, e dọn ayidonugo hanjigbẹ ''Super Quartz'' tọn he wa ylọ ẹ nado wa jihàn na ye. Ehe hundotẹnmẹ lọ na ẹn nado wa yọn hanjitọ he diyín taun to ojlẹ lọ mẹ lẹ bo tlẹ sọ jihàn hẹ ye, hanjitọ lẹ taidi Fifi Rafiatou, Awilo Logomba, Jacky Rapon, Jimmy Hope, Nel Oliver (fespam, Congo), Back Médio, KiriKanta po Madou Isbat po.

==Alọdlẹndonu lẹ==
[[Adà:Otàn Gbẹzan tọn]]
[[en:Zeynab Habib]]
