[[File:YO on WUN Cropped.jpg|thumb|Owope to WiJ2014 to Civic Centre lọ to Awọnlin, June 2014]]'''Yomi Owope''' (yin jiji to azán fọtọ̀n-nukunawetọ, Awewesun, owhe 1977) yin kandai basitọ [[Naijilia|Nijilianu]], nuzedonukọ̀nnamẹtọ Tele ji tọn podọ azọ́nyọnẹntọ hodidọdopọ tọn. Ewọ wẹ ze opli whemẹ̀whemẹ̀ tọn, Yọ́nnu lẹ to Linlinzọ́nwiwa mẹ (''Women in Journalism'') dai podọ ewọ wẹ yin anadenanutọ to ''Lagos PR Agency''. 
Ewọ wẹ yin alọgọtọ na nuzedonukọ̀nnamẹtọ tito tele tọn lọ, ''Wake up Nigeria'' to ''Television Continental'' ji sọn 2017 jẹ 2020.

==Vuwhenu po wepinplọn etọn po==
[[Ayimatẹn Kaduna Tọn|Kaduna]] wẹ Yomi yì wehọmẹ dokọ̀ tọn po wehọmẹ daho po te to [[Naijilia]], ehe godo e zindonukọ̀n bo yí gbedewema to Glẹnsigbe mẹ de sọn Wehọmẹ Alavọ [[Awọnlin]] tọn tọn [[Wehọmẹ Alavọ Ayimatẹn Awọnlin Tọn| (''University of Lagos'')]], podọ to godo mẹ e mọ gbedewema daho pete lọ yí to Wehọmẹ Alavọ tọn Pan Atlantic University tọn.

==Azọ́n==
Kandai basitọ de wẹ Yomi Owope yin to dopo to linlinhọsá nukọ̀n tọn [[Naijilia]] tọn lẹ de heyin [[Thisday]] mẹ to gblagbla owhe 2001 jẹ 2003 tọn lẹ mẹ podọ e wazọ́n to Sesema PR to [[Awọnlin]], bo mọ azọ́nplọnmẹ PR tọn yi to Alima Atta he basi matintọ lọ glọ. To 2004, e lẹzun wekantọ linlinzọ́nwiwa tọn na asì Ayimatẹngán [[Ayimatẹn Kwara Tọn|Ayimatẹn Kwara tọn]], [[Toyin Saraki]], e sọ nọ otẹ̀n enẹ mẹ kakajẹ 2008 bo wa lẹ́ jẹ azọ́n tele ji tọn wà ji.

To 2009, e kàn bosọ deanana adà tintan tito televiziọn tọn he yin "''The Debaters''" lọ podọ e sọ doalọwemẹ nado wazọ́n adà awetọ tọn nado kàn bosọ deanana ẹn to 2010. Enẹgodo e kàn adà awè sọn tito wadohia tele ji tọn tintan he yin mimá pe to Aflika, ''"Moments with Mo"'' he bẹjẹeji to 2010 bọ to 2011, e ko yì sọ apá 40. Owope wẹ yin mẹhe kàn bosọ yin zẹemẹbasitọ ''"Next Titan Reality Show"'' tọn.

To 2013, Owope jẹ azọ́nwa dopọ hẹ wehọ lọ linlin po hodọdopọ po tọn School of Media and Communications to Wehọmẹ Alavọ Pan Atlantic tọn po [[UNESCO]] po, nado tẹnpọn nado hẹn nujinọtedo linlin ninamẹ tọn Aflika tọn pọnte dogọ. Enẹgodo e bẹ ''Women in Journalism'' jẹeji, plidopo linlinnamẹtọ yọnnu lẹ tọn de to [[Awọnlin]] to [[Naijilia]]. Plidopo lẹdo aihọ́n pe lọ ko yin bibasi whlà atọ́n, to 2014, 2015, 2016, 2017 po 2019 po.

To 2013 e mọ ajọ̀ Innovation Award tọn yí na nukọ̀ntọ-yinyin po ogbẹ́ Debate and Speech Society po zizedai to Wehọmẹ Alavọ tọn Pan Atlantic tọn to [[Awọnlin]].
 
To July, 2017, e wazọ́n to [[TVC]] taidi nuzedonukọ̀nnamẹtọ tito Wake Up Nigeria to pọmẹ hẹ Titi Oyinsan.

To October, 2021, Owope yin lilá di Alọgọtọ Vonọtaun Daho na Ayimatẹngán [[Ayimatẹn Ogun Tọn|Ayimatẹn Ogun tọn]] lọ, [[Dapo Abiodun]]. To otẹ̀n ehe mẹ, e na wazọ́n dopọ tlọlọ hẹ asì Ayimatẹngán lọ tọn,[[Bamidele Abiodun]], dọ azọ́ndenamẹ lẹ, tito-to-whinnu lẹ po aṣẹdai lẹ po ji.

==Gbẹ̀zan etọn==
Yomi wlealọ hẹ Ayotunde podọ yé tindo ovi atọ̀n.

==Alọdlẹndonu lẹ ==
[[Adà:Naijilia-nu lẹ]]
[[Adà:Ovi he ye ji to owhe 1977 lẹ]]
[[Adà:Otàn Gbẹzan tọn]]
