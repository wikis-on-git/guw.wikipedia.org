[[Wepo:Henrytownsend2newpic-4.jpg|thumb|Yẹdide Henry Townsend tọn]]
'''Henry Townsend''' (1815–1886) yin yẹwhehodọtọ tomẹyitọ ṣọṣi Anglican tọn de to [[Naijilia]]. E yin dide nado sẹ̀n di yẹwhehodọtọ tomẹyitọ de to 1842 to England, enẹgodo Townsend zingbejizọnlin yì Sierra Leone to owhe dopolọ mẹ. To whenuena e ko wazọ́n to finẹ na osun vude godo, e wá yin sisẹdo [[Ayọnu lẹ|Ayọnu-gbeji]].

== Azọ́n etọn lẹ ==
Sọn 1846 jẹ 1867, azọ́n yẹwhehodidọ tọn etọn yin zizesinai do Abeokuta. Thomas Birch Freeman wẹ Europe-nu tintan he wá Abeokuta. E jẹ Abeokuta to azán widopotọ, Awewesun owhe 1843 tọn. To whenue e lẹkọ do [[Gbagli]] to azán konukunaẹnẹtọ Awewesun tọn, e dukosọ hẹ Henry Townsend podọ to pọmẹ, yé basi [[Hùnwhẹ Jijizan Jesu Klisti Tọn]], podọ yé dọyẹwheho to [[Gbagli]]. Sọgbe hẹ Ajisafe, ewọ wẹ yin Europe-nu tintan he biọ Abeokuta, e jẹ Abeokuta to azán ẹnẹtọ Alunlunsun tọn to 1843, podọ omẹ Abeokuta tọn lẹ hùnhomẹ taun nado mọ ẹn. To pọmẹ hẹ [[Samuel Ajayi Crowther|Samuel Crowther]], mẹhe yin Yẹwhenọ de to ṣọṣi Anglican tọn, podọ bosọ yin [[Ayọnu lẹ|Ayọnu]] de, Townsend kàn ohàn sinsẹn tọn susu do Ayọgbe mẹ podọ e gọalọna Crowther nado kàn nuplọnmẹwe wehihia tọn do Ayọgbe mẹ. 
Sọn 1871 jẹ 1872, Townsend po asi etọn po wẹ yin wehọmẹgan wehọmẹ de tọn to [[Awọnlin]]. Henry Townsend jo azọ́n do to 1876.

To 1859, Henry Townsend basi zinjẹgbonu linlinwe de tọn do Ayọgbe mẹ. Mẹsusu nọ dọdọ ehe wẹ bẹjẹeji wézinzinjẹgbonu tọn to [[Naijilia]], linlinnamẹwe lọ to tintan whenu nọ yin kinkan do ogbè awe mẹ. Linlinwe lọ nọ aimẹ na owhe ṣinatọ̀n whẹpo do busẹ.

== Sọ pọ́n ==
''[[Zannu oflin tọn na Asisoẹ-tin de]]'' 

== Alọdlẹndonu lẹ ==

[[Adà:Otàn Gbẹzan tọn]]
[[en:Henry Townsend (missionary)]]
