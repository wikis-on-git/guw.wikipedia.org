'''Meg Otanwa''' (yin jiji to Azan wiẹnẹtọ Afínplọsun) yin aihundatọ yọnnu [[Naijilia |Naijilia-nu]] dé po azọnwatọ dai tọn to akuẹsẹdotẹn dé. Eyin mẹde he yinwanna ogbe bọ yé sọ dọ e nọ do ogbe Atọ́n ganji. Eyin yinyọnẹ̀n to aihundagbẹ Nollywood tọn mẹ to 2011 to whenuena e basi aihun etọn he yin, ''I'll Take My Chances'', bọ to enẹgodo e sọ tọ́n to aihun devo lẹ mẹ taidi ''October 1'' to (2018), Ojuju (2014), Kpians: The Feast of Souls (2014)'' po susu devo lẹ po. Ewọ wẹ sọ yin aihundatọ nukundeji he yé zan yedide etọn to linlinnamẹwe ''Zen Magazine'' tọn ji to Abọhusun owhe 2006 tọn.

==Bẹjẹeeji gbẹzan etọn tọn po wehihia etọn po==
Otanwa wa sọn lẹdo he mẹ ye nọ do Idoma-gbe te, to [[Ayimatẹn Benue Tọn|Ayimatẹn Benue tọn]] mẹ, to Otogbo [[Naijilia]] tọn mẹ. Ṣìgba [[Awọnlin]] wẹ e whẹn do. Whẹndo asisi tọn mẹ e sọ wá sọn. E sọ nọ do ogbe atọ́n yedọ [[Glẹnsigbe]], [[Ayọgbe]], Flansegbe, Hausa-gbe po ogbe onọ etọn tọn po yedọ Idoma-gbe po Spanish-gbe pẹde pedẹ po. E basi po to Wehọmẹ Alavọ tọn Ahmadu Bello University, to Zaria. Finẹ wẹ e yi gbedewema etọn te to Glẹnsigbe pinplọn mẹ, bo zindonukọn bo yí gbedewema daho etọn to ''Human Resources Management'' to Wehọmẹ Alavọ tọn  TIME University, Tunis, to otò Tunisia tọn mẹ enẹgodo, gbedewema daho to Business Administration mẹ podọ gbedewema devo ga to Wehọmẹ Alavọ tọn Jean Moulin University he to  Lyon, to France.

==Azọn etọn==
E wazọn na whenu gaa to azọnwhé akuẹsẹdotẹn tọn ''African Development Bank'', to Tunis, to Tunisia. Otanwa gbẹazọn bo jẹ Aihundida sìn azọn ji to aihundagbẹ Nollywood tọn mẹ to 2011, bo sọ tọ́n to aihun wedudu tọn mẹ he yin ''Emeom Isong, Ill Take My Chance''.
To 2014, e tọ́n to aihun Kunle Afolayan's, he yin October 1; to Bodunrin Sasore's sìn aihun mẹ, he yin Before 30, bo nọ yin "Aisha" to emẹ; po aihun Charles Novia's, tọn po to Atlanta.

E tọ́n to ''Africa Magic's debut telenovela'' Nollywood Hush tọn mẹ taidi  "Koko Ogunbiade" to 2016. Mẹdevo he sọawuhia to aihun lọ mẹ lẹ wẹ Richard Mofe Damijo, Thelma Okoduwa po Rotimi Adelegan.

Eyin dìde to hunwhẹ gigopanamẹ tọn 2017 tọn he yin ''Africa Magic Viewers Choice Awards'' taidi Aihundatọ he wazọn hugan to adà aihun tọn he yin AMVCA, bo sọ yi ajọ MNET to aihun ''the thriller telenovela'', Hush mẹ. E sọ tin to otẹn hunwhẹ Aihundatọ lẹ tọn mẹ to  2018.
