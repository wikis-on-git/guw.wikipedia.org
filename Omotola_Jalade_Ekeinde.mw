'''Omotola Jalade Ekeinde''' MFR (yin jiji to azan sinawetọ Afínplọsun owhe 1978 tọn) yin aihundatọ Naijilia-nu, hanjitọ po alọtlutọ podọ e sọ yin ajọjlatọ asọdido tọn de dai. Sọn whenue e daihun tintan to owhe 1995 to azọnwhe Nollywood tọn mẹ, Ekeinde kò sọawuhia to aihundida tọn hugan whla 300, bo ka ko sọ sà vọkan livi susu lẹ. Omotshela wẹ yin Naijilianu awètọ podọ aihundatọ he diyin Naijilianu tintan he mọ alọkẹyi hugan livi dopo yí to weda Facebook tọn etọn jí. 

To alọnu din e tindo hodotọ livi 3 to weda Facebook tọn ji.

To 2013, e yin yiyidogọna todohukanji alọnuwe ''Time'' tọn ji taidi dopo to omẹ 100 he diyin hugan to aihọn lọ mẹ lẹ mẹ.

To 2013, Ekeinde sọawuhia kleun to aihundida debọdodego VH1 tọn lẹ, ''Hit the Floor'' mẹ. To Abọ̀húsun 2013 tọn, e na hodidọ de to plidopọ WISE- Summit tọn 2013 tọn, he yin bibasi to Doha, to Qatar.

To 2014,eyin yẹyidogona gbọn gandudu Naijilia dali, whenue e lẹzun dopo to hagbẹ Member of the Order of the Federal Republic (MFR) na mahẹ hẹ e tindo to nukọnyiyi Cinema Naijilia tọn mẹ.

==Bẹjeẹji Gbẹzan po Wepiplọn po==
Omotola Jalade, he wá sọn [[Ayimatẹn Ondo Ton|Ondo]], yín jiji to [[Awọnlin]]. E whẹ́n dopọ pò nọvisunnu awè, Tayo po Bolaji Jalade po to mẹjitọ yetọn lẹ de.
